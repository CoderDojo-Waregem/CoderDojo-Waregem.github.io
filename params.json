{
  "name": "CoderDojo Waregem",
  "tagline": "may the source be with you",
  "body": "# Welkom bij CoderDojo Waregem\r\n\r\nCoderDojo organiseert wereldwijd bijeenkomsten voor jongeren van 7 tot 18 jaar waar ze **in groep leren programmeren**. Ben je minstens 7 jaar en niet ouder dan 18? Hou je van computers en zelf (leren) programmeren? Dan is CoderDojo helemaal iets voor jou! Leer alles over programmeren en ga er onmiddellijk mee aan de slag. Geen saaie theorielessen maar **gewoon doen**: spelletjes bedenken, apps ontwikkelen, robots besturen en websites maken. Je hebt helemaal **geen voorkennis nodig**, maar we vragen wel om bij voorkeur een eigen laptop mee te brengen.\r\n\r\nEén zaterdagvoormiddag in de maand organiseert CoderDojo Waregem **gratis workshops** (doe-het-zelf lessen) voor jongens en meisjes van 7 tot 18 jaar. Onze Dojo vind je in de bibliotheek van Waregem en wordt ondersteund door een enthousiast team van coaches: **vrijwilligers** die de workshops voorbereiden en begeleiden. Ze **leggen uit, doen voor, leren aan en stimuleren fantasie, creativiteit en de ontwikkeling van programmeervaardigheden**. Ouders zijn meer dan welkom als ze dat willen. Kinderen tot 12 jaar moeten bij hun eerste deelnames altijd vergezeld zijn van een volwassene.\r\n\r\n*\"Er worden regelmatig foto's of video's genomen tijdens de Dojo's. Door inschrijving en deelname aan de CoderDojo-activiteiten, gaat U er als ouder of voogd mee akkoord dat er beeldmateriaal kan genomen worden van uw kinderen en dat dit beeldmateriaal kan gebruikt worden voor publicatie in het kader van bekendmaking/marketing van CoderDojo. Indien U hiermee niet akkoord bent, kunt U dit laten weten aan waregem@coderdojobelgium.be.\"*\r\n\r\n## CoderWanneer ?\r\n\r\n- zaterdag 29 oktober - 10:00-13:00 ([inschrijven](https://www.eventbrite.co.uk/e/coderdojo-waregem-29102016-tickets-27626128494))\r\n- zaterdag 19 november - 09:00-12:00\r\n- zaterdag 10 december - 09:00-12:00\r\n- zaterdag 21 januari - 09:00-12:00\r\n- zaterdag 25 februari - 09:00-12:00\r\n- zaterdag 18 maart - 09:00-12:00\r\n- zaterdag 15 april - 09:00-12:00\r\n- zaterdag 13 mei - 09:00-12:00\r\n- zaterdag 17 juni  - 09:00-12:00\r\n\r\n## CoderKata\r\n\r\n**Kata** (型, かた) is een term uit de Japanse zelfverdedigingskunsten en vechtsporten die staat voor een individuele stijloefening met een reeks vastgelegde bewegingen, uitgevoerd tegen 4 tot 8 denkbeeldige tegenstanders die uit verschillende richtingen aanvallen. Het is een gedetailleerde reeks vooraf vastgestelde stoot-, trap- en afweertechnieken, die typisch bestaat uit tientallen zeer uiteenlopende bewegingen en technieken. De gehele kata duurt gewoonlijk zo'n 1 à 2 minuten.\r\n\r\nBij programmeren moet je — net zoals bij zelfverdedigingskunsten en vechtsporten — heel wat verschillende technieken onder de knie krijgen die je op een welbepaalde manier moet combineren om een opdracht uit te voeren. In de CoderDojo leer je deze technieken spelenderwijs beheersen door middel van een onze eigen kata: opdrachten die je op weg helpen. Eenmaal je de technieken onder de knie hebt, ben je in staat om ze vrij toe te passen en te combineren om zelf dingen te gaan bouwen. Dit zijn de kata waar we momenteel aan werken:\r\n\r\n- [Lightbot](https://lightbot.com/hocflash.html)\r\n- [Angry Birds](https://studio.code.org/hoc/1)\r\n- [Run Marco](https://www.allcancode.com/web/hourofcode)\r\n- [Scratch](http://scratch.mit.edu)\r\n  - Star Hunter\r\n- [Minecraft](https://code.org/mc)\r\n- [Star Wars](https://studio.code.org/s/starwarsblocks/stage/1/puzzle/1)\r\n\r\n## CoderCoaches\r\n\r\n- [Peter Dawyndt](https://github.com/pdawyndt)\r\n- [Dries Desmet](https://github.com/driesdesmet)\r\n- Pieter Dewolf\r\n- [Mattijs Eggermont](https://github.com/mattijse)\r\n- Christophe Fauconnier\r\n- Michel Lambrecht\r\n- Yves Martens\r\n- Patrick Meuris\r\n- Dominiek Vandewalle\r\n\r\nHeb je passie voor ICT en beschik je over wat didactische vaardigheden. **Word coach** en help mee jongeren te inspireren en te leren programmeren. \r\n\r\nEen van onze coaches was in een lyrische bui toen hij het volgende uit zijn pen liet vloeien bij de start van de CoderDojo in Waregem:\r\n\r\n> iedere mens,\r\n> heeft wel een kleine wens\r\n>\r\n> een wens heel stiekem of fijn,\r\n> een wens ergens opgeslagen in zijn brein\r\n>\r\n> misschien wel een wens om kindjes te leren coderen,\r\n> hun de kneepjes van het vak aan te leren\r\n>\r\n> hun eigen games te laten creëren,\r\n> lang nog voor ze zelfs maar afstuderen\r\n>\r\n> kindjes stimuleren om creatief te zijn,\r\n> het stimuleren van hun jonge brein\r\n>\r\n> coderdojo Waregem is begonnen,\r\n> nu maar hopen dat hun creativiteit wordt ontgonnen\r\n\r\n## CoderWaar ?\r\n\r\n[CoderDojo Bib Waregem](https://www.google.com/maps/place/50%C2%B052'08.0%22N+3%C2%B024'25.0%22E/@50.8688999,3.4063882,19z/data=!3m1!4b1!4m5!3m4!1s0x0:0x0!8m2!3d50.8688999!4d3.4069354?hl=en-GB)<br />\r\nBoekenplein 1<br />\r\n8790 Waregem<br />\r\nemail: waregem@coderdojobelgium.be",
  "note": "Don't delete this file! It's used internally to help with page regeneration."
}